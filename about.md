---
layout: page
title: Τι είναι το Covid19greece.help;
#subtitle: Scopri come funziona la piattaforma, come collaborare, come fare segnalazioni
permalink: /about/
lang: gr
---

Το Covid19greece.help είναι μια πλατφόρμα που δημιουργήθηκε από μία ομάδα εθελοντών, με την υποστήριξη της μη κερδοσκοπικής οργάνωσης [ActionAid Hellas](http://www.actionaid.gr/) και της ομάδας [emergenzeHack](https://emergenzehack.github.io/), για να μπορούμε όλες και όλοι να μοιραζόμαστε χρήσιμες και αξιόπιστες πληροφορίες που θα μας βοηθήσουν να ανταποκριθούμε στις νέες συνθήκες που δημιούργησε η πανδημία του Covid19. Στόχος της πλατφόρμας, που δημιουργήθηκε με πρότυπο τη σελίδα [covid19italia.help](https://www.covid19italia.help/) , είναι να συλλέγει, να διασταυρώνει και να δημοσιοποιεί πληροφορίες για:

- τις πρωτοβουλίες αλληλεγγύης και τις εθελοντικές ομάδες που δραστηριοποιούνται την περίοδο της πανδημίας του Covid 19

- τους φορείς που παρέχουν ψυχολογική υποστήριξη

- τις ανακοινώσεις και τις υπηρεσίες του Δημοσίου

- τα φαρμακεία, τα supermarket και τις άλλες εταιρείες που κάνουν διανομές κατ’ οίκον

- τους φορείς που χρειάζονται ή προσφέρουν υποστήριξη σε είδος ή σε χρήματα

- καθώς και μια σειρά χρήσιμων συνδέσμων για δραστηριότητες στο σπίτι την περίοδο της καραντίνας (δημιουργική απασχόληση για παιδιά, εκπαίδευση από απόσταση, ψυχαγωγία, καλές ειδήσεις, κ.α.).

Κατά τη διάρκεια αυτής της έκτακτης κατάστασης που όλοι νιώθουμε μπερδεμένοι και συχνά χαμένοι ανάμεσα στον τεράστιο όγκο των ειδήσεων, η πλατφόρμα Covid19greece.help αναζητά, συγκεντρώνει, επιβεβαιώνει, κατηγοριοποιεί και αναρτά όλες τις χρήσιμες πληροφορίες, με σκοπό την εύκολη και άμεση αξιοποίησή τους από τον καθένα και την καθεμιά μας. Φέρνει κοντά όλες και όλους όσοι βλέπουν την πληροφορία ως κοινωνικό αγαθό και θέλουν να τη μοιράζονται για να φανούν χρήσιμοι και σε άλλους συνανθρώπους μας, καθώς πολλοί είναι εκείνοι που θα μπορούσαν να ωφεληθούν από κάποια πρωτοβουλία που υπάρχει, αλλά δεν τη γνωρίζουν.

Δες [εδώ](https://gr.covid19people.help/anebase-pliroforia/) πώς μπορείς εύκολα να αναρτήσεις κι εσύ μια χρήσιμη πληροφορία.

[Επικοινώνησε](https://gr.covid19people.help/contact/) μαζί μας για να μοιραστείς τις ιδέες σου και να μας βοηθήσεις να κάνουμε καλύτερη την πλατφόρμα Covid19greece.help.
